<!DOCTYPE html>
<html lang="cs">
<head>
	<meta charset="utf-8">
	<meta http-equiv="X-UA-Compatible" content="ie=edge">
	<meta name="viewport" content="width=device-width, initial-scale=1">
	<title></title>
	<link rel="stylesheet" href="css/main.css">
	<link rel="stylesheet" href="css/resp.css">
</head>
<body class="content">
	<header class="box header">
	
		<h1> Název stránky</h1>
	
	<div class="hamburger" id="ham">
				
			  <div class="bar1"></div>
			  <div class="bar2"></div>
			  <div class="bar3"></div>
		</div>
	
	
	</header>
	<nav class="box navigation" id="navigation">
		
			<ul class="nav-list">
				<li class="nav-item active"> <a href="historie.html" class="nav-link"> </a> Historie </li>
				<li class="nav-item"> <a href="index.html" class="nav-link"> </a>Zastavení </li>
				<li class="nav-item"> <a href=# class="nav-link"></a> Kontakt </li>
			</ul>

	</nav>

	<main class="main-his">
	
			
	<nav class="list" id="navigation">
		
			<ul class="nav-list-his">
				<li class="nav-item-his"> <a href="#18" class="link-his"> </a> 18. století </li>
				<li class="nav-item-his"> <a href="#19" class="link-his"> </a> 19. století </li>
				<li class="nav-item-his"> <a href="#20" class="link-his"> </a> 20. století </li>
			</ul>

	</nav>

	<article class="text">	
	<section class="nadpis"> <h1>Historie obce</h1> </section>
		
			<p>
			Existence Komárova je potvrzena do Zemských desek již v roce 1349 jako vlastnictví pánů Ješka a Dětřicha. Je ale nesporné, že její založení bychom museli posunout o mnoho let zpátky. V záznamu o platbě mostného se objevuje roku 1362 pod názvem Kumarow. Další verze názvu, Komarow, se objevuje v roce 1384, kdy se obec stala součástí panství Podhradí (Pohořelice). Tehdejší pán, Mikš z Podhradí, byl zastáncem myšlenek Jana Husa a dokonce podepsal protest proti jeho upálení.
			</p>
		
		 	<p>
		 	Společně s Podhradím měnil Komárov často své držitele. Ves byla stále prodávána, přecházela do dědictví a zástav. Bouřlivé 15. století s náboženskými válkami a poválečnou anarchií, zvůle okolních pánů bojujících za tu hned za onu stranu, vpády uherského krále Matyáše na Moravu, to vše vedlo takřka k úplnému zpustošení Komárova i vesnic v jeho okolí. Ani dvě příští století neznamenala nic než další pohromy. Okolní osady jako Dalenovice, Peňkov, Mordýsky, Sedlišťky a Svojšice byly zničeny tak, že po nich nezbylo nic než pojmenování polních tratí a okolí.
		 	</p>
		
			<p id="18">
			Roku 1699 zakoupil za 46 tisíc zlatých pohořelské panství tehdejší malenovický pán František Karel hrabě z Lichtenštejna, svobodný pán z Kastelkornu. Do 18. století vstoupil Komárov již jako součást Malenovického panství. Roku 1708 byla založena rejstra horenská komárovská, což byl registr vinic a jejich majitelů. Pěstování vína bylo v té době hlavním zdrojem obživy zdejších obyvatel. Velký význam vinohradnictví dokazuje i popis zvonu z roku 1712, na kterém byl vyobrazen obecní znak – vinný hrozen.
			</p>
	
			<p>
			Za vlády císaře Josefa II. byla v obci založena škola. Jako první školní budova sloužila bednárna, kterou obec odkoupila za 600 zlatých.
			</p>
	
			<h3 id="19"> 19. století</h3>
			<p>
				Na počátku 19. století změnil Komárov opět svého majitele. Roku 1804 odkoupil malenovické panství za částku 660 tisíc zlatých Leopold, hrabě ze Šternberka. Komárov zůstal v držení a správě Šternberků až do politických změn ve 20. století.
			</p>

			<p>
				Ani v 19. století se Komárovu a jeho okolí nevyhnula vojska. Po bitvě u Slavkova, prošla krajem vojska francouzská a ruská. Roku 1836 vypukla v obci epidemie cholery, které podlehlo během jednoho měsíce 26 osob. O třicet let později se objevila cholera znovu, tentokrát nákazu přineslo pruské vojsko.
			</p>

			<p>
				Kromě útrap spojených s průchodem vojsk trápily zdejší obyvatele také požáry. K nejničivějším patří ten z roku 1882, při kterém lehla popelem celá náves čítající 27 domů včetně školy. Neštěstí však mělo pozitivní vliv na rozvoj obce, protože se začalo uvažovat o založení hasičského sboru. Dne 18. listopadu 1885 byl přičiněním řídícího učitele Jana Křtitele Pulkrábka založen hasičský sbor.
			</p>

			<p>
				V roce 1886 vypukl další požár, při kterém vyhořela stará školní budova. Na podobě Komárova se opět podepsal spíše pozitivně. Urychlila se totiž realizace nové školní budovy, která byla slavnostně otevřena už v září 1887. Budova školy, jejímž autorem je známý uherskohradišťský stavitel Josef Schaniak, stojí v obci dodnes a slouží jako mateřská škola.
			</p>

			<p>
				V letech 1898 – 1900 byla do naší obce postavena silnice vedoucí z Napajedel.
			</p>
	
			<h3 id="20"> 20. století</h3>
			<p>
				O událostech ve 20. století toho lze napsat nejvíce. Kromě událostí z dvou světových válek, jenž poznamenaly i Komárov, se událo také mnoho změn, které se sice týkají pouze Komárova, ale o to významnější vliv měly na dnešní podobu samotného Komárova.
			</p>

			<p>
			První velkou změnu přinesl hned rok 1901. Vlivem rozšíření škůdců, následné neúrody i nezájmu o obnovu zanikají vinohrady, po nichž dnes najdeme jen název na mapě. Za zánik vinohradů může také cukrová řepa. Napajedelský cukrovar ji tehdy vykupoval ve velkém a její pěstování bylo velmi výnosné.
			</p>

			<p>
			V obci také panoval čilý stavební ruch. V roce 1908 byla postavena radnice s novým hasičským skladištěm. Také silniční síť se rozrostla. V letech 1909 – 1910 byla vybudována silnice z Komárova do Pohořelic. O rok později přibyla také silnice vedoucí do Podevsí.
			</p>

			<p>
				Velká úroda švestek v roce 1912 přivedla několik zdejších rolníků k nápadu vystavět si vlastní pálenici pod lesem „Boří“. Po několika letech však pálenice zase zaniká.
			</p>

			<p>
				Do poklidného života na Komárova však zasáhla první světová válka. Z vesnice, která měla tehdy kolem 500 obyvatel, bylo povoláno 96 mužů. Na bojištích padlo 9 z nich, další 3 zemřeli ve vojenských nemocnicích. Válečných invalidů s rentou bylo v obci 14. Kromě toho se roku 1918 objevila v obci španělská chřipka, ze sta nakažených osob dvě zemřely.
			</p>

			<p>
				Za první republiky však Komárov vzkvétal. Mezi lety 1920-1934 se zvýšil počet domů z 85 na 113. Kvůli častým suchým obdobím si občané vykopali nové studny. Ani hasičský sbor nezahálel, vybudoval vodní nádrž a zakoupil novou motorovou stříkačku.
			</p>

			<p>
				Také obecní samospráva přispěla k rozvoji obce. Vyjednala vyšší částku za pronájem honitby. Zajistila zakoupení pozemků „Boří“ a „Hačiny“ od hrabětě Šternberka za částku 53 tisíc Kč. Byl osázen obecní les a také pastviny byly osazeny novými ovocnými stromy.
			</p>
			<p>
			</p>
	</article>
	
	</main>
	<footer class=" footer">
		<p> Designed by Karolina, 2018</p>
	</footer>


<script src="js/main.js"></script>
</body>
</html>